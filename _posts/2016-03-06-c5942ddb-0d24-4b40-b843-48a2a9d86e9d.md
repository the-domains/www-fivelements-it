---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-03-06T15:11:27.503Z'
dateModified: '2016-03-06T15:02:51.392Z'
title: ''
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-03-06-c5942ddb-0d24-4b40-b843-48a2a9d86e9d.md
published: true
url: c5942ddb-0d24-4b40-b843-48a2a9d86e9d/index.html
_type: Article

---
![](https://the-grid-user-content.s3-us-west-2.amazonaws.com/b6bb4574-b881-44e1-a477-4864c781764c.jpg)

COME RESETTARE LA TUA VITA E RIPARTIRE DALLA TUA PASSIONE

Se stai vivendo un momento della vita nel quale tutto ti sembra piatto, se ti sei adagiato nella tua zona di comfort e non riesci più a distinguere quanto questa sia una prigione o una culla, se ti svegli la mattina con la voglia di gridare al mondo che non ce la fai più a replicare la stessa routine ogni giorno.... Forse è arrivato il momento che tu legga queste righe....a me hanno ispirato.... e non credo di essere il solo. Buon viaggio

STEP 1 - IL TEST DELL'OBITORIO ![](https://the-grid-user-content.s3-us-west-2.amazonaws.com/bdfc9968-5406-4c84-a28d-fbbc0d7eedf1.jpg)

Questo test lavora sia sul piano mentale che su quello emozionale: assicurati di passarlo per cominciare ad avere una maggiore consapevolezza della direzione che ha preso o che vorresti dare alla tua vita. 

Scrivi il tuo epitaffio su un pezzo di carta inserendo in esso le risposte a delle domande di questo tipo: _come avrei voluto vivere la mia vita? quanto ho osato? che risch__i ho corso per renderla felice? quanti rimpianti porto con me? cosa ho perso nel  procrastinare la ricerca delle mie passioni? Sono morto sereno? _

Quando hai completato il test prendi nota dell'effetto che ogni singola risposta provoca in te: le sensazioni o le riflessioni che ti genera. Se viene fuori qualche parola chiave, come _rimpianto, rabbia, frustrazione_, tienile a mente, sottolineale mentalmente e cerca di vivere l'emozione che tali parole ti provocano. Poi fai esattamente il contrario e cerca di visualizzare l'opposto di quelle parole, come serenità, appagamento, gioco, divertimento. Nota cosa cambia.  Alcune sensazioni ti ritorneranno in mente in alcuni momenti della tua giornata, come un mantra. Se questo accade già, il suo effetto sarà amplificato e comincerà a farsi sentire in maniera molto più vivida: lascia che ti entri dentro pian piano. Ti sarà utile per aumentare il tuo livello di consapevolezza circa come stai vivendo le tue giornate, di che sapore ha la tua esistenza.  ![](https://the-grid-user-content.s3-us-west-2.amazonaws.com/284ce673-c92a-4930-b8aa-465e11a29168.jpg)

STEP 2  -- LA STRISCIA A FUMETTI DELLA TUA PASSIONE

Qual'è la tua passione?  Intervista 5 - 10 persone a te vicine e chiedigli quando ti hanno visto felice, in che circostanze ricordano ciò.  Poi disegna su carta un fumetto a puntate ( non importa quanto sia bravo o meno a disegnare, non si tratta di estetica ...) la tua storia, il racconto delle cose che avresti voluto fare o che hai fatto sinora e che ti hanno reso felice. Ogni volta che finisci un capitolo, soffermati su di esso, riponilo e riprendilo per notare se cambiano le sensazioni che ti genera, se si amplificano o si riducono, se si mantengono costanti o cambiano sostanzialmente. Il disegno aiuta la visualizzazione e la visualizzazione aiuta la nostra memoria emotiva.
![](https://the-grid-user-content.s3-us-west-2.amazonaws.com/8e81db7b-98eb-4f07-a5ec-a47a992b86ec.jpg)

STEP 3 ALLENA LA TUA ZONA DI "DISCOMFORT"

Comincia a costruirti nuove abitudini al fine di allenare i tuoi muscoli mentali al disagio, alla sopravvivvenza verso il giudizio altrui ( specialmente se negativo... ), in altre parole: abituati progressivamente alle situazioni imbarazzanti tuffandotici dentro! Se non ti viene in mente nulla per iniziare puoi provare le seguenti

a) _ALLENATI ALLA DISAPPROVAZIONE ALTRUI_

Quando ti trovi in fila al supermercato, in banca, alla posta o in un qualsiasi posto pubblico comincia a cantare, facendoti sentire dalle altre persone:  molto probabilmente attirerai l'attenzione e forse i commenti delle altre persone presenti. Non ti fermare, continua e nota le emozioni che si formano dentro di te, nel tuo cuore, nel tuo corpo, osserva la tua mente razionale che ti comincia  a mandare segnali di stop, se la tua sudorazione aumenta.

b) _ALLENATI ALLA SOLITUDINE_

Una volta a settimana almeno per un paio di mesi, vai fuori a cena, da solo. NON portare con te niente da leggere, cellulare o qualsiasi altra forma di intrattenimento.  Osserva te stessa/o in questa situazione, che sensazioni ed emozioni ti provoca. Stacci dentro e mantienila più a lungo che puoi. Ovviamente scegliere un buon ristorante può aiutare se il cibo servito è particolarmente buono! 

c) _ALLENATI AD ESSERE UNICO E DIVERSO _

Entra in un ascensore qualsiasi, di casa, di un edificio pubblico, dell'ufficio e quando le porte si chiudono rimani con le spalle rivolte verso l'entrata, mentre tutti gli altri probabilmente si gireranno verso di essa. Rimani immobile, osserva anche qui il tuo livello di imbarazzo. Non allarmarti più di tanto, in fondo non stai poi facendo niente di grave, ma questo espediente ti può far provare cosa significa, sentirsi fuori dal coro, essere diversi, anticonformisti, allenando cosi i tuoi "muscoli del discomfort".
![](https://the-grid-user-content.s3-us-west-2.amazonaws.com/762e866a-7aba-4988-a3ed-459ead3289eb.jpg)

STEP 4 - DAI UNA MISSIONE ED UNA VISIONE ALLA TUA VITA

Molte organizzazioni e aziende esprimono chiaramente ed in maniera molto convincente il loro perché, la loro missione, specialmente quelle leader nel loro settore. Alcuni esempi? Apple, Ferrari, Google, Amazon, Nike etc... Qui il leader sei tu ed il settore è la tua vita. Fatti domande come:  quanto valgo? Quale è il significato della mia vita? Sono in questo corpo ed in questo mondo per un perché specifico etc... Poi fai un elenco scritto di:

_a) qualità e valori che porti con te ( vita personale, famiglia, lavoro etc )_

_b) che cosa faccio effettivamente nella mia vita? Quello che faccio rappresenta chi sono? _

_c) perché faccio tutto quello che faccio? Perché devo o perché voglio? _

Solitamente lo STEP 4 è uno dei più difficili, ma è anche uno dei più importanti: ti aiuta ad analizzare la tua vita ed a programmare future decisioni su di essa. Se ti rendi conto che la tua giornata è piena di "DEVO"  rispetto ai "VOGLIO"  è già un primo passo per capire cosa ti portano tutti quei devo e dunque perché te li imponi ( o te li impongono ... ) ![](https://the-grid-user-content.s3-us-west-2.amazonaws.com/07f393f5-3c64-4b95-abbe-bccc6a66bd4f.jpg)

STEP 5 - LA PROGRESSIVA DIMINUZIONE DEL DENARO

Con questo esperimento potrai vedere quanto denaro è abbastanza denaro per te, affinché tu possa vivere una vita soddisfacente. Prima di tutto annota quanto spendi in un mese ( non quanto guadagni....quanto spendi ). Vai in banca e ritira quella somma, riponendola in una busta. Poi dividila in 4 parti: 40%, 30%, 20% e 10% del totale e successivamente utilizza le 4 differenti parti che hai diviso per ciascuna settimana del mese. Comincerai dunque con il  40% della somma la 1° settimana, poi il 30% quella successiva, poi il 20% ed infine il 10%. Per fare un esempio se spendi 2000 euro in un mese, dividerai la somma in 4 parti cominciando a spenderne 800 la prima settimana, 600 la seconda, 400 la terza ed infine 200 l'ultima. A fine mese prendi nota di quanto hai speso e di cosa hai fatto in ognuna delle 4 settimane e come te la sei cavata, se son stati sufficienti, se ti è mancato qualcosa, come ti sei sentito, ricco o povero. 

Questo esperimento è molto utile a verificare quanto denaro è necessario per te, le tue abitudini o tenore di vita e spesso aiuta ad eliminare il superfluo al quale non badiamo più di tanto in quanto spendiamo in automatico senza un reale bisogno od interesse nel farlo. Scoprirai quale somma di denaro è più idonea alle tue reali esigenze e potrai trarre gran beneficio da ciò nel momento in cui la rapporterai a ciò che ti piace fare e quanti soldi ciò dovrebbe procurarti mensilmente per vivere in modo soddisfacente: potrai quindi costruire un modello finanziario personalizzato di entrate ed uscite di cassa. 

STEP 6 - AIUTA QUALCUNO
![](https://the-grid-user-content.s3-us-west-2.amazonaws.com/42d7e59c-15b5-42db-a92c-c479b2eefa3c.jpg)

Identifica 5 amici o persone differenti che fanno lavori che ritieni  belli, interessanti o stimolanti. Chiedigli se puoi passare un ora con loro per aiutarli a risolvere qualche problema difficile nel loro campo / business: questo costruirà una buona abitudine ad aiutare gli altri facendo qualcosa in un campo che ti piace ed allo stesso tempo ti permetterà di cominciare a misurarti con quel settore per vedere che effetto o sensazioni ti da. Da ciò potrai tirare fuori una matrice di punti di forza e debolezza che ti darà preziose indicazioni su di te e su come ti relazioni al problem solving. 

Prova questi esperimenti, cerca di divertirti alla scoperta di te stesso e ti renderai conto ogni giorno di più che sei nato/a per un qualcosa di speciale, che solo tu puoi fare in quel modo e che solo a te può dare quelle sensazioni e gratificazione. Del resto....cosa hai da perdere nel provare? In bocca al lupo!